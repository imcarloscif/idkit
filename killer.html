<html>
<head>
    <title>ID-kit, Le forme del cattivo</title>
   
    <meta charset="utf-8">        
        <meta name="viewport" content="width=device-width, initial-scale=1"> 
     
    <link href="style.css" rel="stylesheet" type="text/css">
    <link href="cssreset.css" rel="stylesheet" type="text/css">
    
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Alegreya:ital,wght@1,400;1,500;1,600&family=Oswald:wght@300;400;500&family=Roboto+Condensed:ital,wght@0,300;0,400;0,700;1,300;1,400;1,700&family=Roboto+Slab:wght@100;200;300;400;500;600;700;800;900&display=swap" rel="stylesheet">
    
    </head>
    <body>
           <div class="titolo">IDENTI-KIT
            </div>
            <div class="definizione">Come le forme del cattivo approdano nelle pratiche forensi. Uno studio sul Disegno.
            </div>
        <div class="lato">
           <p class="uno"> * Buona parte
della bibliografia,
e in particolare la sua articolazione propriamente detta
è da ritrovarsi principalmente
nei due strumenti elaborati dall’aurtore: «Le forme del cattivo» (www. brunoniero.it) e «Micorriza» (https:// imcarloscif.github.io/ micorriza.html).</p>
            <p class="due">* Esistono vari software per l’elaborazione dell’identikit, tra cui FlashFace (http:// flashface.ctapt.
de); va riconosciuto
lo straordinario contributo a KATSU (writer americano) che ha realizzato i “volti dei criminali del futuro” nel progetto «Criminal Vision» attraverso l’utilizzo creativo di programmi di identificazione.</p>
            <p class="tre">* Per comprendere come la scienza possa essere considerata come insita alla cultura, proveniente da essa, si potrebbe considerare l’esempio che D. Haraway introduce ne «Le promesse dei mostri» quando definisce
la biologia come un discorso, non il mondo vivente in sé (pag 48). In tal senso la scienza viene considerata come un discorso sulla natura, vista con gli occhi della cultura a cui si appartiene.<br><br>
** Sulla speculazione narrativa della cronaca si veda l’approfondimento in «Le forme del cattivo» (www.brunoniero.it); controverso anche il testo «Contro Barthes, saggio visivo sull’indice» di J. Fontcuberta.<br><br>
***Dal 1968 al 1985
si susseguono, nella provincia di Firenze,
14 duplici omicidi, tutti attribuibili al mostro. Nelle metodologie applicate per uccidere le vittime si può riscontrare un peculiare modus operandi, è il primo caso in Italia di “serial killer” (https:// www.mostrodifirenze. com).</p>
            <p class="quattro">* THISMAN o, il mistero dell’uomo dei sogni;
la storia di un uomo che appare nei sogni
di numerose persone, divenne un fenomeno sociale negli anni ‘00 con l’avvento di forum e blog internet.</p>
            <p class="cinque">* Nei testi di D. Haraway con il termine FS si intendono fantascienza, fatto scientifico, femminismo speculativo, e fabula speculativa ed evocano un grande gioco della matassa. (Chthulucene, nero editions, 2019)
- (https://imcarloscif. github.io/micorriza. html/081.html).</p>
            <p class="sei">* Storia e tecnica dell’identikit, un’intervista a Giovanni Battista Rossi (https://www.ilpost. it/2023/03/30/identikit- indagini-criminali).<br><br>** Dal progetto di Brian J Davis, un tentativo, attraverso programmi digitali ed un bianco
e nero neutro, di rappresentare i volti della letteratura in uno stile forense (https:// thecomposites.tumblr. com).<br><br>
*** Nel caso di Rachael Rosen, la narrazione introduce alcuni aspetti ambientali e temporali, quali hovercar e la struttura androide della protagonista. Per quanto tale aspetto sia ininfluente dal punto di vista della narraizone, esso è totalmente coerente con la ricerca proposta, dalle FS ai cyborg della Haraway.</p>
            <p class="sette">* Per una più esaustiva delucidazione sul
tema gioco di specchi/ spettri si veda il testo “Don Chisciotte e i
suoi fantasmi”, Alberto Manguel, Sellerio editore Palermo 2023. Si ritornerà su questo punto più avanti in relazione all’analisi semiotica.
</p>
            <p class="otto">*Nella dicotomia tra analisi qualitativa e analisi quantitativa,
è stata presa in considerazione solo quest’ultima. Tale scelta è da considerare come un aspetto fortemente criticabile e quindi uno spunto per ampliare il discroso.</p>
            <p class="nove">* L’indice «è un
segno che si riferisce all’oggetto che esso denota in virtù del
fatto che è realmente determinato da quell’oggetto» (CP:2248). Tra gli esempi: la firma (traccia della presenza fisica
del firmatario), la bandierina che indica
la direzione del vento,
il dito puntato verso qualcosa, l’impronta digitale, la fotografia (nesso fisico causale dato dall’oggetto di fronte all’obiettivo).
- https://www.lumsa.it «Per la scimmia la caduta della palma
in se stessa significa qualcosa sotto un’altra capacità. La caduta,
in quanto segno non somiglia all’oggetto che rappresenta. indica verso qualcos’altro. Peirce definisce
questo tipodi segno “indice”[...]»
- Come pensano le foreste, Eduardo Kohn, nottetempo, 2021.
*Un simbolo «è un segno che si riferisce all’oggetto che esso denota in virtù di
una legge, di solito un’associazione di idee generali, che opera in modo che il Simbolo
sia rappresentato
come riferentesi
a quell’Oggetto» (CP:2249). Tra gli
esempi: segni del linguaggio naturale, della matematica, codice della strada, gradi militari[...]
- https://www.lumsa.it «[...] nel mondo vivente, la referenza simbolica, per lo meno su questo pianeta, è una forma
di rappresentazione esclusivamente umana. - Come pensano le foreste, Eduardo Kohn, nottetempo, 2023.</p>
        </div>
        <div class="main">
         
          <div class="testo">  
                
<p class="a">L’approccio con cui è affrontata la ricerca è tentacolare*, trasla tra le discipline e si rapporta con esse in maniera empirica, attraverso la messa in pratica di strategie simpoietiche*. Un primo approccio a questa modalità ha visto una sua formalizzazione nel testo Le forme del cattivo i cui strumenti del discorso sono forniti dai testi di Bruno Latour, le FS di donna haraway, l’interessante esperienza di Eduardo Kohn nel testo “Come pensano le foreste” e le osservazioni di Emanuele Coccia sul mondo della rappresentazione vegetale. La ricerca si diffrange quindi in una serie di frammenti che rendono la composizione del ragionamento variabile, come le componenti di un identikit. Il metodo di lettura e interpretazione di questa articolazione discorsiva è da considerarsi esplicitato nel testo “Le promesse dei mostri” di Donna Haraway.<br>
Gli strumenti teorici e fisici che maggiormente hanno permesso a questa ricerca di svilupparsi e formalizzarsi fondano le proprie basi sulle discipline antropologiche, sociologiche e semantiche.<br>
Si considererà il segno come significante, in grado di relazionarsi con il mondo in maniera visibile. Una fonte discorsiva su cui speculare e generare narrazioni.<br>
Tale ricerca si soffermerà principalmente su due aspetti intrinsechi alle tecniche di identikit ed in particolare al disegno stesso:<br>
- Il disegnatore (illustratore forense): i possibili compromessi derivanti dal contesto (crimine) che contaminano il disegno dell’identikit;<br>
- Il disegno stesso: come dei segni-semplici/tratti somatici abbiano una tale risonanza nella società tali da individuarli in qualsiasi alterità non conosciuta.<br>
Questi aspetti spostano l’attenzione dalla maggiormente approfondita visione psicologica di interazione con la vittima e prendono in esame il rappresentante in quanto essere umano contestualizzato in uno spazio e in un tempo, e il rappresentato in quanto segno e significante. Allo stesso modo la ricerca non si articolerà, se non con un piccolo accenno*, nella specifica del weapon focus (l’attenzione della vittima di un crimine ricade sull’arma puntata).<br><br>
Il ritratto criminale è stato per secoli un metodo di veicolazione di immagini estremamente pratico e diffuso. Chiunque si trovasse in un saloon in Texas nel XIX secolo poteva vedere, stampata nero su bianco, la scritta “WANTED” abbinata alla faccia corrucciata di Jesse James.<br>
Con il XX secolo, e la nascita di figure come il serial killer e il terrorista, la disciplina forense divenne uno strumento tanto importante quanto controverso nell’ambito investigativo. Gli identikit realizzati venivano e vengono tutt’ora diffusi nelle centrali di polizia e attraverso i media; disegni a mano libera e patchwork realizzati con appositi software* si alternano per dare un volto ai colpevoli dei crimini più efferati.<br><br>
Essendo una pratica diffusa principalmente in occidente, essa si attiene, forse per abitudine (forse per facilitarne la lettura da parte dei fruitori) alle tradizionali regole di rappresentazione e proporzione occidentali. Per quanto questo aspetto possa risultare banale, in esso vi risiede un particolare metodo di osservazione (da parte del testimone) e di rappresentazione (da parte dell’illustratore forense) che riflette le attitudini culturali e comportamentali di una determinata società. Lo stesso approccio scientifico* che si propone l’arte forense, come anche l’utilizzo univoco del chiaro-scuro, è il riflesso della cultura in cui si è radicato.<br>
Un’altro aspetto peculiare per cui si potrebbe parlare di antropologia e quindi anche di una certa “deformazione culturale” del fenomeno si può osservare nelle differenze che intercorrono tra il criminale (essere umano con un corpo ed un’identità) e la sua rappresentazione che, in numerosi casi, diventa quasi iconica. È il caso di UNABOMBER (tavola #1) che, in base all’identikit, nasconde il suo volto tramite degli accessori. Degli occhiali da sole ed un cappuccio rendono così qualsiasi uomo li indossi, un papabile indiziato per i crimini commessi.<br>
Non sono solo gli accessori che occultano la figura ad essere fonte di “sintesi iconica” nell’identificazione criminale, anche lo sguardo, l’espressione che traspare, assume le caratteristiche della cronaca che viene narrata**. Il disegno che ritrae il mostro di Firenze (tavola #2) è emblematico per il suo modo di rappresentarsi, quasi serigrafico, in cui le campiture più scure, gli occhi grandi e truci, le ciglia folte, restituiscono una figura estremamente inquietante - da cui si è osservati - allineata perfettamente con la cronaca degli omicidi compiuti***. <br>Un esempio pratico che può confermare tale supposizione potrebbe essere quello di “leggere” il disegno in maniera analitica, estrapolandolo dal contesto, rimuovendolo dal corpus di prove investigative. È un processo quasi opposto al modus operandi che ne ha condotto alla realizzazione (il testimone/i descrive l’individuo contestualizzato all’illustratore che ne realizza un profilo) e che si avvicina ad un analisi semiotica, capace di descriverne i segni:<br><br></p>
<p class="b">«Appare come il volto di un uomo, potrebbe avere una cinquantina o una sessantina di anni, robusto, la testa ovale, ha pochi capelli ai lati che si diradano in cima; lo sguardo corrucciato, ha le sopracciglia folte e gli occhi scavati, un naso proporzionato ed una bocca con labbra sottili.»<br><br></p><p class="a">
In sé questa descrizione non contiene alcun dettaglio particolare che possa ricondurre ad una più precisa individuazione. Il soggetto che ne esce potrebbe essere uno tra milioni di uomini di mezza età.<br>
Questo spazio in cui la differenza si manifesta potrebbe quindi essere visto come una serie di compromessi tra il disegnatore, il contesto e la prosa.<br>
Ma quali sono i segni che permettono di intravedere questo divario interpretativo? Queste forme sintetiche e stereotipate possono essere individuabili all’interno di una rappresentazione?<br>
Per provare a rispondere a queste domande ci si potrebbe avvalere di due esempi peculiari in cui tale sintesi prende direzioni differenti.
A volte, infatti, quest’ultima arriva ad un punto tale che il confine tra reale contributo alle indagini ed il racconto di cronaca è tale da rendere il disegno un’amplificazione di stereotipi. Contribuisce certamente la scarsa capacità rappresentata dell’illustratore forense, ma nell’identikit ,pubblicato su live5news. com nel South Carolina il 6 Febbraio 2016 (tavola #4), il contenuto “comunicativo” che restituisce il volto è estremamente stereotipato:<br><br></p><p class="b">
<em>«Un ragazzo di diciannove anni afroamericano dai capelli corti e di media corporatura».</em><br><br></p><p class="a">
Se rimosso dal contesto della rapina potrebbe essere individuabile in qualsiasi sezione di una high school americana di Charleston.
È evidente dunque che un’estrema sintesi, volta forse ad un’interpretazione di una particolare tendenza ideologica, può portare a trasformare lo strumento forense in uno stereotipo mediatico.<br>
A tal proposito è interessante considerare i rapporti di forza che intercorrono tra l’illustrazione e la narrazione che ne introduce il contesto.<br><br>
Il volto di THISMAN (tavola #3) ha, nella sua origine, una storia controversa*; in un certo senso il disegno stesso ne è il protagonista ed il veicolo della sua diffusione. I segni che lo identificano sono tanto ordinari quanto caratterizzanti del personaggio. Per quanto abbia un’origine “onirica” i suoi tratti compongono un volto preciso che racconta la propria particolarità:<br><br></p><p class="b">
<em>«Un uomo tra i trentacinque e i cinquant’anni dalla facciona tondeggiante, capelli corti e scuri con la riga che li separa a destra; lo sguardo è vacuo, gli occhi grandi sono rilassati, le sopracciglia sono folte, spesse e scure, il naso minuto e tozzo, il labbro superiore quasi del tutto assente mentre quello inferiore sporge molto segnando una bocca molto larga».</em><br><br></p><p class="a">
In questo caso è il disegno stesso a creare infinite favole speculative* sul proprio conto, tanto da generare una costante produzione di differenti sfumature comportamentali che THISMAN può assumere.<br><br>
È inevitabile quindi considerare che, nel momento della relaizzazione del disegno, il background, la favola speculativa, il fatto di cronaca o l’indagine che è in corso sul soggetto, influiscono nella realizzazione della figura. Con ciò si intende stabilire una differenza tra i concetti di soggetto (essere umano reale che ha una sua vita alle spalle e che ha compiuto il crimine) e figura (la sua rappresentazione contestualizzata all’interno del crimine). Questa differenza “appare” nel concetto di espressione che  Giovanni Battista Rossi,illustratore forense della scientifica di Milano dagli anni ’80, ’90 e ‘00, propone come qualità che, al contrario dei software più moderni per l’identikit, solo il disegnatore riesce a restituire*. Tale espressione traduce/tradisce il soggetto (e la sua narrazione) nella figura rappresentata che in alcuni casi può allontanarsi dalla realtà, o in altri casi avvicinarvisi (tavola #5).<br>
Riconosciuta l’adesione tra soggetto e narrazione, si può speculare su di essa attraverso esercizi pratici che possono far trasparire questi segni di interpretazione. The composites** è un progetto realizzato da Brian J Davis, filmmaker e illustratore digitale di Brooklyn, che traduce le descrizioni dei personaggi di classici della letteratura, in figure. Attraverso l’utilizzo di software e un database ricco di componenti del volto intercambiabili, J Davis rappresenta una raccolta numerosa di personaggi fittizi mantenendo inalterata l’estetica chiaro-scuro tipica dell’identikit.<br>
In questo caso la modalità assume un suo peso in questa ricerca in quanto la descrizione del personaggio, decontestualizzata dall’intero romanzo, è capace di infinite rappresentazioni e si dimostra essere una pratica di esercizio propedeutica (tavola #6). Negli esempi citati in questa tavola, le descrizioni dei tre ritratti sono state estrapolate dalle loro narrazioni rimuovendo così parzialmente*** il ruolo che il soggetto assume nella narrazione.<br><br></p><p class="b">
The Finn.<br>
              <em>«Un uomo disegnato dal vento. Sottile, quasi corroso, come consumato. Orecchie molto piccole, un viso schiacciato, i denti grandi, un sorriso da nascondere, trattenuto, poi perso. Vestito con abiti senza tempo, una giacca di tweed, e la pistola nella mano sinistra.»</em><br></p><p class="c">
(Neuromante, William Gibson).</p><br><br><p class="b">
Rachael Rosen.<br>
<em>«Quando fece atterrare l’hovercar del dipartimento di polizia sul tetto del Rosen Association Building a Seattle, vide una giovane donna che lo aspettava. Bruna e snella, con i nuovi enormi occhiali antipolvere... Aveva, sul suo viso piccolo e ben definito, un’espressione di cupo disgusto. Lo guardò da sotto le lunghe ciglia nere, probabilmente artificiali... Le proporzioni di Rachael, notò ancora una volta, erano strane; con la sua massa pesante di capelli scuri la sua testa sembrava grande, la causa dei suoi seni minuscoli il suo corpo assumeva una posizione magra, quasi infantile. Ma i suoi grandi occhi, dalle ciglia elaborate, non potevano che essere quelli di una donna adulta... Certe androidi femminili gli sembravano graziose; si era trovato fisicamente attratto da diversi.»</em><br></p><p class="c">
              (Do Androids Dream of Electric Sheep?, Philip K. Dick).</p><br><br><p class="b">
              L’autista del bus.<br>
<em>«Aveva forse trentacinque anni, ma le strane e profonde pieghe ai lati del collo lo facevano sembrare maggiormente vecchio se non si studiava il suo viso spento e inespressivo. Aveva una testa stretta, sporgenti, acquosi occhi azzurri che sembravano non ammiccare mai, un naso piatto, una fronte e un mento sfuggenti e orecchie singolarmente non sviluppate. Il labbro lungo e spesso e le guance grigiastre dai pori grossolani sembravano quasi senza barba, a parte alcuni radi peli gialli che si arricciavano e si arricciavano in chiazze irregolari; e in alcuni punti la superficie sembrava stranamente irregolare, come se fosse screpolata da qualche malattia cutanea.»</em><br></p><p class="c">
(The Shadow Over Innsmouth, HP Lovecraft).</p>
              <div class="tavole"><a class="deco" href="index2.html" target="_blank">TUTTE LE TAVOLE ☜ </a></div>
              <p class="a">Il laboratorio che si propone, è la traduzione in figura di un soggetto contestualizzato in una narrazione, background, favola speculativa, fatto di cronaca o indagine investigativa.<br>
La pratica di illustrazione forense applica alcune strategie per agevolare l’elaborazione della figura sul dispositivo partendo col ritrarre i capelli e soffermandosi poi sulla parte superiore del volto ed infine elaborare naso, mento e bocca. L’approccio alla modalità di interpretazione dell’espressione è a libera scelta del partecipante come anche metodo e stile di rappresentazione.<br>
Vengono proposte due brevi descrizioni fisionomiche, riassunte in modo schematico, di soggetti realmente esistiti/esistenti. Il partecipante avrà la possibilità di elaborarli entrambi oppure uno a scelta.</p><br>
              <p class="b">Giovane sulla trentina, di carnagione chiara, sembra di origini nordiche. Capelli lunghi fino alle spalle, rossicci e appena ondulati che si dividono al centro della fronte. Sopracciglia lunghe e diradate, gli occhi sono scuri, profondi, e il naso dritto e non troppo grande. La bocca proporzionata al volto asciutto ma morbido e le labbra sono carnose. Tiene baffi e barba, anch’essi rossicci, a due o tre centimetri.</p>
              <p class="c">Billy P. - massacro di Solagens Street (12 morti), LA.</p><br><br><p class="b">Un signore sulla cinquantina, stempiato e con pochi capelli castani brizzolati ai lati, non molto lunghi. Ha occhi scuri con le occhiaie scavate, le sopracciglia folte e il naso piccolo e acuto. Delle rughe di vecchiaia gli scavano il volto rotondo vicino agli occhi e alla bocca dalle labbra sottili.</p><p class="c">
Pietro (Piero) P. - plurimo omicidio seriale, FI.</p><br><br>
              <p class="a">Con questo laboratorio si propone di indagare una volta in più l’aspetto di “vulnerabilità” al racconto, contestualizzandolo all’interno di una scuola d’arte i cui partecipanti possono certamente arricchire l’esperienza di contributi multipli.</p>
              <div class="tavole"><a class="deco" href="index3.html" target="_blank">TUTTI GLI ELABORATI ☜ </a></div>
              <p class="a">L’analisi di tale esperimento, come la sua ideazione, si basa su dimostrazioni semantiche fattuali in riferimento alla raccolta di disegni, e supportate da alcune teorie che permettono una più vasta speculazione sul tema.<br>
È necessario dunque introdurre l’ambiente in cui si è svolta tale sperimentazione. I test sono stati applicati a due differenti gruppi di studenti, il primo del corso di Disegno per la Pittura dedicato al biennio e al disegno integrativo del triennio, e l’altro del corso di Disegno dedicato al primo anno triennio. I due gruppi hanno dimostrato, chiaramente, due attitudini differenti al disegno, in particolare è evidente una tecnica più professionale tra gli studenti magistrali, dove il proprio “stile” traspare unicamente dalla gestualità con cui è stato realizzato lo sketch. Questo aspetto [la professionalità] però non coincide con la vicinanza della rappresentazione al volto originale da qui provengono le descrizioni fisionomiche proposte. Al contrario, è risultato che, seppur con degli aspetti “stilistici” più personali che spesso tendono a contraffare l’elaborato, gli studenti più giovani sono riusciti in alcuni casi ad avvicinarsi molto di più alla profilazione “corretta”.<br><br>
Si premetta che la possibile restituzione di un aspetto “feroce” derivante dalla narrazione che sta dietro alle descrizioni proposte, non ha avuto all’interno della sperimentazione una valenza tale da gravare sulle considerazioni che seguiranno. A tale scopo basti dire che la narrazione, accennata in una breve informativa sotto alla descrizione, non può essere paragonabile all’immersione in una vicenda come nelle indagini o nella realtà circostante all’illustratore.<br><br>
Una delle prime peculiarità che saltano all’occhio quando si osservano i disegni realizzati, e che può in un qualche modo dare avvio al prossimo discorso, è certamente l’aspetto caricaturale che assumono. Questa caratteristica di deformazione potrebbe derivare da alcuni input immessi nell’esperimento. In primo luogo, il delivery antropologico utilizzato per l’esperimento è stato utilizzato con dei risultati di intervento che dimostrano una certa attitudine nella scelta di ciò che si reputa importante. I segni che sottolineano alcuni tratti fisionomici descritti hanno riscontro sul risultato del disegno. Questo fenomeno, non previsto e che, in qualche modo si discosta dalle pratiche forensi ortodosse, permette di porre l’attenzione sull’aspetto della scelta del disegnatore in base alla sua valutazione e valorizzazione di ciascun carattere fisionomico elencato.<br>
Viene da se che nel più ampio spettro del fenomeno di illustrazione forense vi è un duplice atto di traduzione/tradimento e scelta, in primis della vittima o testimone, che “sceglie” di riconoscere determinati tratti del criminale, e dall’altra parte il disegnatore che compie un atto di valutazione (da un valore) ad ogni tratto in base ad una sua scelta. La speculazione più prossima, che potrebbe anche applicarsi al caso del mostro di Firenze (tavola #2), è che nell’effettivo, della medesima persona abbiamo in realtà più di una rappresentazione e che, tali rappresentazioni, non coincidono l’una con l’altra. Dunque quale sarebbe quella vera?*<br><br>
Una seconda caratteristica che sorge nella visione (soprattutto complessiva e quindi quantitativa*) dei disegni è un atteggiamento di ripresentazione di forme già assunte nel proprio immaginario rappresentativo da parte del disegnatore (soprattutto tra i più giovani). In un certo qual modo avviene un avvicinamento tra le indicazioni fornite e il materiale psichico dell’illustratore, un assemblage di componenti semantiche che, con tutta probabilità sono già presenti nella mente del disegnatore. Prima di scoperchiare il vaso di Pandora che tale affermazione può comportare a livello di potenziale artistico nel disegno,è bene giustificare i mezzi appena introdotti [quelli psichici].<br>
Le modalità con cui la mente umana combina dei caratteri provenienti da input differenti non sono estranee ai processi psichici che Freud identifica nella sua analisi sul sogno. Egli infatti, nei tre processi che compie il lavoro psichico nel trasformare il contenuto latente in contenuto manifesto, introduce il concetto di “persona composita” derivante dal lavoro di condensazione. Per persona composita, nel contesto del sogno, si intende quella figura che appare in sogno e che riunisce su di se caratteri provenienti da persone che, nella vita cosciente, sono individui differenti.<br><br>
Ecco che l’idea che la mente, nel processo di rappresentazione, faccia affidamento ad un bacino di caratteri fisionomici già introiettati e li ripeschi in base alle proprie necessità, non suoni così distorta. Con tale affermazione e tornando al vaso di Pandora ormai aperto, il sistema con cui l’illustratore forense nella sue facoltà e nella sua pratica compie delle valutazioni, delle scelte su cui basare la rappresentazione. Un po’ come il kit di identificazione si propone da bacino di caratteri fisionomici dal quale scegliere quelli più prossimi al personaggio.<br><br>
Nel caso in cui le impressioni fino ad ora proposte non permettano ancora di aver preso coscienza delle connessioni che tra esse intercorrono, è propedeutico per il discorso di soffermarsi sullo spettro semantico.<br><br>
              Addentrandosi tra le fitte e problematiche trame dell’analisi semiotica, la proposta discorsiva verte su una forma paradossale che sta alla base dell’illustrazione forense. In questa analisi si prenderanno come strutture di valutazione e valorizzazione le qualità di indice e di simbolo definiti da Peirce*.
Prendendo come assunti i seguenti aspetti:<br><br> •L’illustrazione forense è basata sulla narrazione che il testimone o la vittima racconta al disegnatore.<br> •L’obbiettivo dell’illustrazione forense è restituire un volto alla narrazione di un personaggio, dunque non avrebbe bisogno di svolgersi quando ci fosse della documentazione visiva, una prova che individui il personaggio. <br>•L’illustratore forense è un essere umano e, in quanto tale, riassume in se delle qualità psichiche che intervengono nel processo creativo.<br><br>
Si introduca a queste osservazioni che, introducendo le classi segniche di Peirce, la situazione vissuta dalla vittima o dal testimone è segno indicale. Infatti il criminale, il suo volto, [la persona stessa] non assomiglia all’oggetto che rappresenta [il crimine]. La narrazione che ne consegue da parte della vittima o del testimone è già elaborata a simbolo.
Come può quindi il simbolo (costrutto artificiale) che il disegno assume una volta dato forma al volto, indicare il volto del criminale?<br>
Il simbolo che il disegno assume una volta dato forma al volto è capace di indicare il criminale in quanto la qualità di “criminale” è narrativa-simbolica in se stessa e dunque non si relazionano come indice- simbolo, ma come simbolo-simbolo, il paradosso non sussisterebbe.</p>
              
              </div>
            
            </div>
        
        
    </body>